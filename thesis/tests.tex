\chapter{Testy nowej wersji oprogramowania}
\label{cha:test}
Niniejszy rozdział zawiera opis testów systemu \gls*{ggss} przeprowadzonych na koniec trwania prac związanych z~jego oprogramowaniem. Celem testów była weryfikacja poprawności działania czterech konfiguracji programu \textit{ggss-runner}: wersja deweloperska (ang. \textit{debug}) ze statycznie linkowaną biblioteką \textit{Boost}, wersja deweloperska z~dynamicznie linkowaną biblioteką \textit{Boost} oraz analogiczne wersje produkcyjne (ang. \textit{release}). Z~uwagi na powtarzalny charakter procesu testowania zaprezentowany zostanie jedynie przebieg testów dla wersji \textbf{deweloperskiej ze statycznie linkowaną biblioteką Boost}. 

\section{Przebieg testu}
Ze względu na fakt, że środowisko w~którym osadzony jest program \textit{ggss-runner} jest ciągle monitorowane, pierwszym krokiem było umieszczenie informacji o~przeprowadzaniu testów w~dedykowanym do tego celu systemie \textbf{ELisA (Electronic Logbook for Information Storage for Atlas)}.

\begin{figure}[H]
\centering
\includegraphics[width=\textwidth]{res/png/elisa}
\caption{Informacja o~przeprowadzaniu testów w~systemie ELisA}
\label{fig:elisa}
\end{figure}

Pliki wykonywalne aplikacji \textit{ggss-runner} wygenerowane zostały za pomocą przygotowanego przez autorów środowiska CI/CD. Zostały one umieszczone na komputerze produkcyjnym. Kolejnym krokiem było zalogowanie się do panelu \textit{WinCC OA} służącego do monitorowania działania detektora ATLAS oraz wybranie panelu odpowiedzialnego za dostarczanie informacji o~systemie \gls*{ggss}. 

\begin{figure}[H]
\centering
\includegraphics[width=\textwidth]{res/png/ggssStraw}
\caption{Panel WinCC OA monitorujący działanie systemu \gls*{ggss}}
\label{fig:ggss}
\end{figure}

\newpage
Następnym etapem było przeprowadzenie procesu wyłączania systemu \gls*{ggss} za pomocą przycisku \textit{Stop} znajdującego się na dedykowanym panelu konfiguracyjnym ukazanym na rysunku \ref{fig:ggsspanel}. 

\begin{figure}[H]
\centering
\includegraphics[width=\textwidth]{res/png/ggssConfig}
\caption{Panel konfiguracyjny systemu \gls*{ggss} podczas działania systemu}
\label{fig:ggsspanel}
\end{figure}


\newpage
Po wyłączeniu systemu należało również przerwać działanie poprzedniej wersji aplikacji \textit{ggss-runner} za pomocą skryptu \textit{ggss\_monitor.sh} (listing \ref{lst:ggssstop}). Za pomocą tego skryptu został również potwierdzony stan aplikacji po wyłączeniu.


\begin{lstlisting}[language=Cmd, caption={Zatrzymanie działania aplikacji \textit{ggss-runner}}, label={lst:ggssstop}]
user@host:~$ ./ggss_monitor.sh check
ggssrunner is running.

user@host:~$ ./ggss_monitor.sh stop
ggssrunner: no process found
Creating lock /localdisk/ggss/bin/autostartggss.lock

user@host:~$ ./ggss_monitor.sh check
ggssrunner is NOT running. /localdisk/ggss/bin/autostartggss.lock exists. Remove it or start GGSS manually
\end{lstlisting}



Po wykonaniu wyżej wymienionych czynności podmieniony został plik wykonywalny aplikacji \textit{ggss-runner} na przygotowany przez autorów. Zmiana została wykonana poprzez modyfikacje \textbf{dowiązania symbolicznego}. Następnie aplikacja uruchomiona została ponownie za pomocą skryptu \textit{ggss\_monitor.sh} (listing \ref{lst:ggssstart}) oraz z~poziomu panelu \textit{WinCC OA}.

\begin{lstlisting}[language=Cmd, caption={Ponowne uruchomienie aplikacji \textit{ggss-runner}}, label={lst:ggssstart}]
user@host:~$ ./ggss_monitor.sh remove_lock
Removing lock /localdisk/ggss/bin/autostartggss.lock

user@host:~$ ./ggss_monitor.sh check
ggssrunner is NOT running.

user@host:~$ ./ggss_monitor.sh check_start
\end{lstlisting}


Dodatkowo użyty został skrypt pozwalający na monitorowanie zużycia zasobów pamięci przez aplikację (listing \ref{lst:ggssmem1}). Sposób użycia oraz fragment generowanego przez ten skrypt wyjścia przedstawia listing \ref{lst:ggssmem2}. 

\begin{lstlisting}[language=bash, caption={Skrypt \textit{check\_mem\_ggssrunner.sh} służacy do monitorowania pamięci używanej przez aplikację \textit{ggss-runner}}, label={lst:ggssmem1}]
#!/bin/bash
while true
do
    ps afux | egrep " ./ggssrunner" | awk -v date="$(date +"%Y.%m.%d %H:%M:%S")" '{print date, $5}'
    sleep 1m
done
\end{lstlisting}


\begin{lstlisting}[language=Cmd, caption={Wywołanie oraz fragment wyjścia skryptu \textit{check\_mem\_ggssrunner.sh} służacego do monitorowania pamięci używanej przez aplikację \textit{ggss-runner}}, label={lst:ggssmem2}]
user@host:~$ ./check_mem_ggssrunner.sh
2019.12.08 15:15:26 638800
2019.12.08 15:16:26 638800
2019.12.08 15:17:26 638800
2019.12.08 15:18:26 638800
2019.12.08 15:19:26 638800
2019.12.08 15:20:27 638800
2019.12.08 15:21:27 638800
2019.12.08 15:22:27 638800
\end{lstlisting}

W takim stanie system pozostawiony został na dłuższy (ponad 6 godzin) czas. Idea testu polegała na sprawdzeniu, czy przez ten czas działanie systemu pozostanie stabilne i~nie pojawią się żadne błędy.

\section{Wyniki testu}
Test każdej z~przygotowanych konfiguracji trwał \textbf{ponad 6 godzin}. Tabela \ref{tab:wyniki} przedstawia rezultaty.



\begin{table*}[htbp]
\centering
\caption{Wyniki testów systemu \gls*{ggss} po wprowadzonych zmianach}
\label{tab:wyniki}
\begin{tabularx}{\textwidth}{@{}XXXX@{}}
\toprule
\begin{tabular}[x]{@{}l@{}}Konfiguracja \\(debug/release) \end{tabular} & 
\begin{tabular}[x]{@{}l@{}}Sposób linkowania \\biblioteki Boost \end{tabular} & 
Wygenerowane błędy & 
Zaalokowana pamięć \\ 

\midrule

debug & statyczne & brak & stała \\
release (-O3) & statyczne & błąd zarejestrowany dla całego systemu GGSS & stała \\
release (-O2) & statyczne & brak & stała \\
debug & dynamiczne & brak & stała \\
release (-O3) & dynamiczne & błąd zarejestrowany dla konkretnej słomki & stała \\

\bottomrule
\end{tabularx}
\end{table*}

Podczas przeprowadzania testów wersji produkcyjnej zostały wykryte błędy w~działaniu, co zostało zakomunikowane na panelu WinCC OA. Błędy te pojawiły się zarówno na poziomie całego systemu, jak i~pojedynczej słomki (oba widoczne na rysunku \ref{fig:ggssErrorScada}). Po zmianie flagi optymalizacji z \lstinline{-O3} (stosowanej domyślnie przez narzędzie \gls*{cmake} dla wersji produkcyjnej, oznaczającej agresywną politykę optymalizacji, co często prowadzi do zmiany zachowania aplikacji) na jej łagodniejszy i~stabilniejszy odpowiednik \lstinline{-O2} błędy te przestały występować. Nie oznacza to jednak, że zastosowanie flagi \lstinline{-O3} jest bezpośrednią przyczyną występujących błędów. Na system \gls*{ggss} ma wpływ wiele czynników zewnętrznych, i to prawdopodobnie one były głównym powodem pojawienia się błędów. W związku z tym wykrycie jednoznacznej przyczyny wymaga dalszych testów.

Testy wersji deweloperskiej (w obu konfiguracjach) odbyły się bez problemów - nie zostały wygenerowane żadne błędy ani ostrzeżenia. 

W każdym z~przypadków ilość zaalokowanej przez program pamięci pozostawała stała przez cały czas trwania testu. Oznacza to brak znaczących problemów z~zarządzaniem pamięcią (takich jak wycieki pamięci).

Wyniki przeprowadzonych testów stanowią potwierdzenie poprawności wprowadzonych przez autorów zmian w~systemie. 

\begin{figure}
\centering
\includegraphics[width=\textwidth]{res/png/ggssErrors}
\caption{Błędy w~działaniu aplikacji \textit{ggss-runner} na poziomie całego systemu (czerwona kontrolka w prawym górnym rogu) oraz pojedynczej słomki (czerwona kontrolka przy drugiej słomce) nałożone na jeden rysunek. Istotne elementy odznaczają się mniejszą przezroczystością.}
\label{fig:ggssErrorScada}
\end{figure}

