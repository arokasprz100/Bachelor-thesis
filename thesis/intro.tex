\chapter{Wstęp}
\label{cha:wstep}

\section{Wprowadzenie do systemu GGSS}
Detektor ATLAS (\textit{A Toroidal LHC ApparatuS}), znajdujący się w Europejskim Ośrodku Badań Jądrowych \textit{CERN}, jest jednym z detektorów pracujących przy Wielkim Zderzaczu Hadronów (\textit{LHC - Large Hadron Collider}). Pełni on kluczową rolę w rozwoju fizyki cząstek elementarnych, w szczególności badania przy nim prowadzone doprowadziły do potwierdzenia istnienia tzw. \textit{bozonu Higgsa} w roku 2012 \cite{AtlasWikipedia}. \par

Detektor ATLAS charakteryzuje się budową warstwową - składa się z kilku subdetektorów \cite{AtlasAGH}. Jednym z nich jest Detektor Wewnętrzny (\textit{Inner Detector}) składający się z trzech głównych elementów zbudowanych za pomocą różnych technologii. Elementy te, w kolejności od położonego najbliżej punktu zderzeń cząstek, to: detektor pikselowy (\textit{Pixel Detector}), krzemowy detektor śladów (\textit{SCT - Semiconductor Tracker}) oraz detektor promieniowania przejścia (\textit{TRT - Transition Radiation Tracker}). Dokładny opis zasad działania całego dektektora oraz poszczególnych jego komponentów wykracza poza zakres niniejszego manuskryptu.\par

W kontekście niniejszej pracy kluczowym jest System Stabilizacji Wzmocnienia Gazowego (\textit{GGSS - Gas Gain Stabilisation System}) dla detektora TRT. Jego oprogramowanie jest zintegrowane \cite{AtlasAGH} z systemem kontroli detektora ATLAS (\textit{DCS - Detector Control System}). W skład systemu GGSS wchodzą zarówno urządzenia takie jak multiplekser i zasilacz wysokiego napięcia, jak i rozbudowana warstwa oprogramowania. Autorzy pracy zaprezentują opis zmian, jakie do tej pory wprowadzili w projekcie GGSS. Zmiany te obejmują m.in. sposób budowania aplikacji wchodzących w skład systemu, ale również automatyzacja prac związanych z jego utrzymaniem i użytkowaniem.



\section{Cel pracy}
Przed autorami postawiony został szereg celów do zrealizowania, związanych zarówno ze zdobyciem wymaganej wiedzy domenowej, jak i przeprowadzeniem modyfikacji oprogramowania systemu GGSS. \par

Jednym z nich było zapoznanie się z infrastrukturą informatyczną CERN-u. Praca z oprogramowaniem oparta jest tam o unikalny ekosystem, mający zapewnić bezpieczeństwo i stabilność całej infrastruktury, co wiąże się z wieloma ograniczeniami dotyczącymi m.in. dostępu do komputerów produkcyjnych. Konieczne było więc uzyskanie odpowiednich uprawnień i zdobycie doświadczenia w pracy z tą infrastrukturą. Ze względu na domenę działania systemu GGSS celem było również zdobycie wiedzy na temat sposobu pracy przy dużych eksperymentach, na przykładzie eksperymentu ATLAS. Ponadto uczestnictwo w rozwoju projektu tego typu miało na celu nabycie przez autorów doświadczenia w pracy w międzynarodowym środowisku, jakim jest CERN. Kluczowym dla poprawnego przeprowadzenia prac było również zapoznanie się autorów z zastosowaniem i podstawami sposobu działania systemu GGSS. \par

Oprócz wyżej wymienionych czynności związanych ze zdobyciem podstawowej wiedzy domenowej, celem niniejszej pracy było przeprowadzenie modyfikacji w warstwie oprogramowania projektu GGSS. Do postawionych przed autorami zadań należało zaplanowanie prac i utworzenie wygodnego, nowoczesnego środowiska do zarządzania projektem informatycznym oraz utworzenie prostego w rozwoju, intuicyjnego systemu budowania oprogramowania opartego o narzędzie CMake. Miało to na celu umożliwienie modularyzacji projektu tak, by każdy z komponentów mógł być niezależnie budowany. Ponadto zadaniem autorów była migracja projektu do systemu kontroli wersji \textit{Git}, stanowiącego ogólnoprzyjęty standard we współczesnych projektach informatycznych. W celu uproszczenia procedury wdrażania projektu w środowisku produkcyjnym celem autorów było również zautomatyzowanie procesu budowania i dystrybucji projektu. Na koniec, by umożliwić innym uczestnikom projektu sprawne korzystanie z nowych rozwiązań, przygotowana miała zostać dokumentacja projektu w formie krótkich instrukcji czy zestawów komend. Dokumentacja, z uwagi na międzynarodowy charakter środowiska w CERN, miała zostać napisana w języku angielskim. \par

Niniejszy manuskrypt opisuje przede wszystkim prace związane z rozwojem oprogramowania przeprowadzone przez autorów. Praca opisuje stan początkowy projektu, założenia dotyczące stanu docelowego oraz wybrane, zdaniem autorów najważniejsze, zadania zrealizowane w ramach pracy z oprogramowaniem systemu GGSS.